Java – Edicola

Traccia:

Realizzare un programma Edicola che, utilizzato dal gestore di una rivendita di riviste e quotidiani, tenga conto giornalmente, per le pubblicazioni che vende:

* delle copie ricevute dal fornitore,
* delle copie vendute ai clienti,

* delle copie rese (ricevute – vendute) da restituire al distributore di zona.

Immettendo nel programma i prezzi di copertina delle singole pubblicazioni, nonché l'aggio per ogni copia venduta (la quota di ricavato che resta all'edicolante), determinare il guadagno giornaliero del negoziante dalla somma dei guadagni dalle vendite delle pubblicazioni precedentemente inserite.
Immettere i dati necessari ricorrendo alla classe Scanner1 e a un ciclo per reiterare il processo in inserimento di dati, predisponendo un criterio di uscita (per esempio nome
pubblicazione X):

- nomi delle pubblicazioni, a scelta tra quotidiani, riviste, fumetti, …;

- quantità di copie ricevute per ciascuna pubblicazione;

- prezzo di copertina di ciascuna pubblicazione;

- aggio (percentuale del prezzo di copertina trattenuto dall'edicolante per ogni copia venduta; es.: su un giornale che costa 1,50€, l'aggio del 10% fa guadagnare all'edicolante 15 centesimi per ogni copia venduta; usare aggi tipici tra il 5 e il 20%);

- quantità di copie vendute a fine giornata per ciascuna pubblicazione.

I dati dovranno essere incapsulati al fine di ostacolare l'immissione di prezzi e numeri di copie non corretti, che l'edicolante che usa il programma dev'essere invitato a inserire nuovamente.
L'incapsulamento con controllo di coerenza degli input è condizione necessaria per considerare svolto l'esercizio.
